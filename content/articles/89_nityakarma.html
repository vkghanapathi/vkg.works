<html><meta name="viewport" content="width=device-width, initial-scale=1.0">
<head><meta charset="utf-8">
	<title></title>
</head>
<body>
<table border="1" cellpadding="1" cellspacing="1" style="width:800px;">
	<tbody>
		<tr>
			<td><img alt="" src="/pix_vvv/Rishi.jfif" style="width: 150px; height: 150px;" /><img alt="Nitya Karma Prayoga-Mala Book (नित्य कर्म प्रयोग-माला पुस्तक) |" src="https://www.astromantra.com/wp-content/uploads/2022/10/Nitya-karma-Prayoga-Mala-Book-4.jpg" style="width: 150px; height: 200px; float: right;" /></td>
			<td colspan="5">
			<h2 style="text-align: center;">Welcome to read the Articles by</h2>

			<h2 style="text-align: center;">Dr Vamshi Krishna Ghanapaathi</h2>

			<p style="text-align: center;"><strong>&bull; Academic, Author, Administrator&nbsp;&bull;&nbsp;Scholar of 4 Vedas, Shaastra</strong></p>

			<p style="text-align: center;"><strong>&bull;Speaker in English, Sanskrit, Telugu, Kannada, Hindi</strong></p>
			</td>
		</tr>
		<tr>
			<td style="text-align: center;">
			<h3><strong><span style="font-size:16px;">&lt;<a href="https://vedavishtaram.in/vkg">Home</a>&gt;&nbsp;&lt;<a href="https://fb.com/anandaghanam">L</a><a href="http://fb.com/sarvaveda4">ive Page</a>&gt;&nbsp; </span></strong></h3>
			</td>
			<td colspan="2" rowspan="1" style="text-align: center;">
			<h4><strong><a href="https://vkg/index.html" target="_blank">Articles</a></strong></h4>
			</td>
			<td style="text-align: center;">
			<h4><a href="vkg/poetry/index.html"><strong>Poetry</strong></a></h4>
			</td>
			<td style="text-align: center;">
			<h4><strong><a href="https://vedavishtaram.in/vkg/#videos">Videos</a></strong></h4>
			</td>
			<td style="text-align: center;">
			<h4><a href="http://vedavishtaram.in/vkg/#admin%20works"><strong>Admin Works</strong></a></h4>
			</td>
		</tr>
		<tr>
			<td colspan="6" style="text-align: center;"><span lang="TE" style="font-size:20.0pt"><span style="font-family:VijayaTL">నిత్యకర్మానుష్ఠానమ్ (</span></span><span lang="TE" style="font-size:14.0pt"><span style="font-family:VijayaTL">ప్ర- ప్రశ్న. స- సమాధానం)</span></span></td>
		</tr>
		<tr>
			<td colspan="6" style="text-align: center;">
			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">ప్ర- నిత్యం కర్మ అనగా ఏదో పని చేస్తూనే ఉంటాం. ఐతే దీనినే నిత్య కర్మ అనుష్ఠానము అనవచ్చా ఏమిటి? </span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">స- అలా అనడం తప్పు కాదు కానీ, పెద్దలు ఉపదేశించిన మార్గములో మన బతుకు బాగానే సాగడానికి చేయవలసినదే నిత్య కర్మ అనుష్ఠానము.</span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">ప్ర-&nbsp; నిత్య కర్మలు చేయకపోతే ఏమి అవుతుంది? చేస్తే ఏమి వస్తుంది?</span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">స- చేస్తే ఏమీ ప్రత్యేకమైన ఫలితం ఉండదు. చేయకపోతే ఇబ్బందులు కలగవచ్చు. </span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">ప్ర- ఐతే, ప్రయోజనం లేని పనులు చేయడం అవసరమా? ఇబ్బంది వచ్చినప్పుడు, చూసుకోవచ్చుగా.</span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">స- సత్యమే. కానీ, ఇబ్బంది రాకుండా కూడ చేసుకోవచ్చుగా. ఇల్లు బీటలు బారి, నీళ్ళు కారకుండా ఉండటానికి, రంగులు, సున్నం (సిమెంట్) పూసుకుంటాం కదా. అలాగే నిత్య కర్మలు కూడ, బతుకు బీటలు బారకుండా ఉంచుతాయి. రోజువారీ, మనం చేసే పనులవల్ల, వర్తమానములోనూ, భవిష్యత్తులో ఏ సమస్య రాదు అని చెప్పలేము. ఒడుదుడుకులు రాకుండా ఆపలేము. ఇబ్బందులను తగ్గించలేము. </span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">ప్ర- ప్రస్తుతం మనం బాగానే ఉంటే, భవిష్యత్తులో ఇబ్బందులు ఎందుకు కలుగుతాయి? ఒకవేళ బాగా లేనప్పుడు, నిత్యకర్మలు ఏమైనా పని చేస్తాయా?</span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">స- గోడలు బాగా బీటలుబారిన తరువాత, రంగులు కొట్టలేము. మళ్ళీ గోడ కట్టాలి. ప్రస్తుతం బాగుంది కదా అని, మనం గోడలను బాదితే, అవి బీటలు బారి, కింద పడతాయి. </span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">ప్ర- అయితే మనం చేసిన పాపాలు, చేయబోయే తప్పులు ఇబ్బందులకు కారణమేనా? వాటి ఫలితం తగ్గాలంటే?</span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">స- అవును. అనేక జన్మలుగా వస్తున్న సంచితమునుండి, ఈ జన్మలో అనుభవించే ప్రారబ్ధం లేక ఉపాత్త కర్మయొక్క ఫలితం తగ్గడానికి నిత్యకర్మ ఉపయోగ పడుతుంది. తద్ద్వారా, కొత్తగా తప్పులు లేకుండా చూసుకుంటే చాలు.</span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">ప్ర-&nbsp; ఈ నిత్య కర్మలలో ఏమేమి చెయ్యాలి? ఎప్పుడు ఎందుకు చెయ్యాలి? ఎలా చెయ్యాలి?</span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">స- &nbsp;మూడు పూటలు చేసే) <b>సంధ్యావందనం</b> మన మనసునూ శరీరాన్ని చక్కగా క్రమశిక్షణలో పెడుతుంది. బ్రహ్మచారులయొక్క <b>అగ్నికార్యం</b> లేక గృహస్థులయొక్క <b>ఔపాసన</b>- అవసరమైన పుష్టిని కలిగిస్తుంది. <b>బ్రహ్మయజ్ఞము</b> వారు సంపాదించిన జ్ఞానమును గుర్తు చేస్తుంది. <b>నిత్య పితృతర్పణం</b> గతించిన పెద్దలపట్ల కృతజ్ఞతను కలిగిస్తుంది. ఇంకా <b>దేవతార్చన</b> అనేది నిత్యం చేసే పంచ మహాయజ్ఞాలకు సంకేతం. <b>గురువుల వద్ద పాఠము, పద్ధతి నేర్చుకో</b>. గురువు పాఠం చెప్పిన తరువాత సాధనకు మాత్రమే పుస్తకం పని చేస్తుంది.</span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">ప్ర- ఎప్పుడైనా చెయ్యలేక పోతే? అనుకోని ఇబ్బంది వల్ల, అనారోగ్యం వల్ల ఒకపూట/ రోజు కుదరక పోతే?</span></span></span></span></span></span></p>

			<p style="margin-bottom:16px; text-align:justify"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><span lang="TE" style="font-size:14.0pt"><span style="line-height:150%"><span style="font-family:VijayaTL">స- వంట్లో బాగాలేక పోయినా, లేదా ప్రయాణములో ఉన్నా ఆహారం తగ్గుతుంది కానీ, వెంటనే మొదలెట్టాలి కదా.</span></span></span></span></span></span></p>

			<p align="center" style="margin-bottom:16px; text-align:center"><span style="font-size:10pt"><span style="line-height:150%"><span style="font-family:&quot;Times New Roman&quot;,&quot;serif&quot;"><b><span lang="TE" style="font-size:14.0pt"><span style="line-height:150%"><span style="font-family:VijayaTL">చతుస్సాగరపర్యంతం గోబ్రాహ్మణేభ్యః శుభం భవతు।।</span></span></span></b></span></span></span></p>
			</td>
		</tr>
	</tbody>
</table>

<hr />
<p style="text-align:justify"></p>

<p><strong>Sarve JanaasSukhino Bhavantu</strong></p>
</body>
</html>